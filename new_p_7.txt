李白乘舟将欲行，忽闻岸上踏歌声。桃花潭水深千尺，不及汪伦送我情。故人西辞黄鹤楼，烟花三月下扬州。孤帆远影碧空尽，唯见长江天际流。朝辞白帝彩云间，千里江陵一日还。两岸猿声啼不住，轻舟已过万重山。天门中断楚江开，碧水东流至此回。两岸青山相对出，孤帆一片日边来。千里黄云白日曛，北风吹雁雪纷纷。莫愁前路无知己，天下谁人不识君。两个黄鹂鸣翠柳，一行白鹭上青天。窗含西岭千秋雪，门泊东吴万里船。黄师塔前江水东，春光懒困倚微风。桃花一簇开无主，可爱深红爱浅红。月落乌啼霜满天，江枫渔火对愁眠。姑苏城外寒山寺，夜半钟声到客船。千里莺啼绿映红，水村山郭酒旗风。南朝四百八十寺，多少楼台烟雨中。不论平地与山尖，无限风光尽被占。采得百花成蜜后，为谁辛苦为谁甜。爆竹声中一岁除，春风送暖入屠苏。千门万户曈曈日，总把新桃换旧符。水光潋滟晴方好，山色空蒙雨亦奇。欲把西湖比西子，淡妆浓抹总相宜。竹外桃花三两枝，春江水暖鸭先知。蒌蒿满地芦芽短，正是河豚欲上时。横看成岭侧成峰，远近高低各不同。不识庐山真面目，只缘身在此山中。死去元知万事空，但悲不见九州同。王师北定中原日，家祭无忘告乃翁。三万里河东入海，五千仞岳上摩天。遗民泪尽胡尘里，南望王师又一年。泉眼无声惜细流，树阴照水爱晴柔。小河才露尖尖角，早有蜻蜓立上头。毕竟西湖六月中，风光不与四时同。接天莲叶无穷碧，映日荷花别样红。胜日寻方泗水滨，无边光景一时新。等闲识得东风面，万紫千红总是春。山外青山楼外楼，西湖歌舞几时休。暖风熏得游人醉，直把杭州作汴州。应怜屐齿印苍苔，小扣柴扉久不开。春色满园关不住，一支红杏出墙来。绿遍山原白满川，子规声里雨如烟。乡村四月闲人少，才了蚕桑又插田。我家洗砚池头树，朵朵花开淡墨痕。不要人夸颜色好，只留清气满乾坤。渭城朝雨浥轻尘，客舍青青柳色新。劝君更尽一杯酒，西出阳关无故人。独在异乡为异客，每逢佳节倍思亲。遥知兄弟登高处，遍插茱萸少一人。日照香炉生紫烟，遥看瀑布挂前川。飞流直下三千尺，疑是银河落九天。湖光秋月两相和，潭面无风镜未磨。遥望洞庭山水翠，白银盘里一青螺。九曲黄河万里沙，浪淘风簸自天涯。如今直上银河去，同到牵牛织女家。远上寒山石径斜，白云生处有人家。停车坐爱枫林晚，霜叶红于二月花。清明时节雨纷纷，路上行人欲断魂。借问酒家何处有，牧童遥指杏花村。